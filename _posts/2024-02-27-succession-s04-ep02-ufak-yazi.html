---
layout: post
title: Succession s04 ep02 ufak yazı
tag:
- succession
---

<p>Bir süredir succession izliyorum ve açıkçası uzun süredir izlediğim en güzel dizilerden biri. İyi bir kurguda olması gereken her şeyi içinde barındırıyor. Gri karakterlere sahip, gelişim yaşayan, dizide gerçekleşen olaylarla değişen ve farklı dinamiklerle ilerleyen karakterlerin olduğu her dizi öyle ya da böyle övülmeyi hak ediyor bence.</p><p>Bu bölüme özellikle bir yazı yazma isteğimin oluşması aslında bu bölümde karakterlerin iç yüzlerinin çok daha iyi yansıtıldığını düşünmemden kaynaklanıyor.</p><p>3 sezondur karakterlere bakışım biraz kendall’ın nasıl da baş kaldırı figürü olduğu ve siobhan ile roman’ın nasıl güvenli alanda babalarıyla paslaşıp kendall’ın iş bilen figürüne yetişmeye çalıştıklarına dair basit fikirlerdi ama özellikle 3. sezon ve bu son iki bölümde gerçekleşenleri görünce aslında çok hatalı olduğumu görmüş oldum.</p><p>Öncelikle Roman’ın öngörüsü ve stratejik zekası herhalde başka hiç bir bölümde bu kadar parlatılmamıştır. Hem mattheus’un(adını tam hatırlamıyorum gojo’nun başındaki herif işte) satın almayı geciktirmeleri halinde ne yapacağını anında doğru bir şekilde ifade etmesi hem de genel karaoke sahnesinde logan’ın dediklerini dikkatle dinleyip duygularına yenilmek yerine ciddi sorular sorup Logan’ı sıkıştırması herhalde ilk sezon sahnelenen Roman’ın yapabileceği şeyler değildi.</p><p>Shiv ve Kendall ise tamamen kendi hırslarına gömülmüş halde bir işler yapmakla meşguldu. Kendi sözüyle de gerçekten kardeşlerine inanarak iş yapan tek kişi oydu fakat kardeşleri ona aynı şekilde güvenmeyerek babasının doğum gününü kutlamasını bile ihanet olarak görüp onu sıkıştırıyorlardı. Kendall’ın kendi kendine bilgi saklayıp kendince olaylara çomak sokmasına da pek anlam verebilmiş değilim ama şu an Kendall’ın sadece kaotik davranarak bir şeyleri yok etmenin peşinde olduğunu düşünüyorum.</p><p>Bütün bunların yanında Connor’un haklı sebeplerle isyan edip de en sonunda kardeşlerine çıkışması da aslında Connor’un sürekli antika ıvır zıvır hobilerine zaman ayırıp bir şeyler yapmasını ve sürekli kendine bir proje ararken en sonunda Başkan adayı olmaya sarmasını bir tık açıkladı benim gözümde. Connor en büyük çocuk olmasına rağmen hiç bir zaman gerekli saygıyı ya da sevgiyi göremedi bu yüzden bu projeler aslında onun kendini meşgul tutmasına yarıyordu. Ailesinin kendi arasında ettiği kavgalar yüzünden düğün provasına gelememeleri, Willa’nın onu terk etme ihtimali ve babalarının özür dilemeye gelmesine rağmen onu dinlememeleri Connor’ı sinirlendirip en sonunda sevgi bağlamında onun daha umursamaz tavrını ifade etmesine sebep oldu.</p><p>Bütün bu karakter gelişimleri açıkçası benim çok hoşuma gitti ve ilk defa bir dizi hakkında yazı yazma isteği doğurdu bende.</p><img src="https://medium.com/_/stat?event=post.clientViewed&referrerSource=full_rss&postId=2ceca8cee61f" width="1" height="1" alt="">
