---
title: Türk Burjuvazisinin Tarihsel Analizi
layout: post
date: 2025-12-06
tags: [sociology, history]
---

Yaklaşık 3.5 aydır bloga hiç bir yazı yazmıyor olmam sebebiyle bir kaç hafta önce bu dönem aldığım favori dersimle alakalı bir şeyler yazmıştım. Sonra tuttuğum notlara çok emek sarfettiğim ve bu notların 2-3 ay içinde üzücü bir şekilde hiç bir anlamı kalmayacağını farkedince en azından ortaya bir şey koymuş olayım diye detaylı bir blog yazısına çevireyim dedim. Bu yazdıklarımın hepsi aslında 2025 güz döneminde "Structure Sociale de la Turquie" dersinde işlenen ilk konunun derlenip toparlanmış hali. 

# İmparatorluk
Osmanlı son yüzyılını topraklarını önceki yüzyıllarda yönetirken kullandığı sistemi değiştirmeye çalışarak geçirdi. İmparatorluğun yapısal en büyük sorunu başından beri saraya meydan okumasın diye beli kırılan aristokrasinin kendi arasında organize olamaması ve dolayısıyla hareketlerine yön verebileceği oturup genel bir plan oturtabileceği bir yöneticiler grubundan ziyade kafasını belirli durumlar dışında pek kaldıramayan, gücü kırsala yeten ama kırsalda kendine verilmiş alanın dışında sesini çıkartamayan bir çok yerel ağa paşa ile uğraşıyor olmasıydı. Bu sistemin en büyük sorunsal çıktısı da Osmanlı ekonomisinin sanayileşemiyor ve yabancı ülkelerin sistemlerine entegre olamıyor olmasıydı. 19. yy başında kaybedilen savaşlar da ekonomiyi bu yüzden büyük bir krize sokmuştu.

Tanzimat dönemi boyunca Osmanlı reformlarının ana hattı Osmanlının ekonomik yapısını kapitalist ticarete açık hale getirebilmek üzerine şekillenmişti. Tımar ve İltizam sisteminin kaldırılıp merkezi ve hiyerarşik bir devlet sistemine geçiş. Millet sisteminin kaldırılıp hukuki bir eşitlik getirilmesi aslında tanzimatın ana karakterini de gösteren reformlar.

![Osmanlı Sosyal Yapısı](/assets/post_images/TurkBurjuvazisininAnalizi/Osmanlı_Sosyal_Yapı.png)

Tanzimat döneminde askeriyenin ve bürokrasinin yapılandırılmasında 3 ana okul önce çıkıyor. Mülkiye, Harbiye, Tıbbiye. Bu okulların en önemli tarafı askeriyeye bir kültürel kapital sağlıyor olmaları. Tanzimat sonrasında neredeyse bütün öne çıkan örgütlenmelerin bu okullardan bir şekilde besleniyor.

Devletin merkezileşmesiyle birlikte öncesinde toplumda hepsinin ayrı bir yeri olan yöneticiler de tek bir torbaya girip "Karışık Elitlere" (Élites Mixed) dönüşüyor.

Bu dönemle yavaş yavaş elitler arasında avrupa ile ticaret ve yapılan ticaretin de gayrimüslimler tarafından gerçekleşiyor olması bir problem haline geliyor. Özellikle İngiltere ve Fransa her türlü ticari yasa değişikliğini gözden geçirip kendi ticaretini etkileyecek her türlü maddeye itiraz ediyordu. Bu hem kapitülasyonların yapısı gereği müslümanların ticarete girdiğinde rekabet edememesine sebep oluyor hem de yasa süreçlerini çok yavaşlatıyordu.

Avrupa ile olan ilişkiler bu noktada 2 grup tarafından yürüyordu. Ticaret yapan gayrimüslimler ve yabancı dil bilen yüksek askeriye. İkinci grup halihazırda imtiyazlarından memnun olduğu için çok daha az yenilik ve değişiklik taraftarıydı. Gayrimüslimler de zaten sadece yaptıkları ticaretle ilgileniyorlardı ve devlet işlerine karışmalarına pek imkan yoktu.

# Cumhuriyet ve Türk Burjuvazisinin Doğuşu

Kısır bir noktada kalınan bu noktada İTC'nin o dönemdeki arayışı Türk ve müslüman bir burjuvazi oldu. Gayrimüslimlerin mal mülkünün peyderpey el konulup bu milli burjuvaziye yedirilmesi de bu arayışın bir sonucuydu. İTC'nin bir başka problemi de rahatına alışmış olan yüksek askeriyeydi. Tanzimat döneminde Alman modelinde kurulmuş bir ordu olduğu için askeriye ast-üst ilişkisine çok önem veriyordu. İTC darbe yaparken bile yüksek kıdemli bir asker aramak zorunda kalıyordu. Bu kısır durum gün geçtikçe İTCnin kendi içinde de tümden bir değişiklik gerektiğini tartışmaya açabiliyordu. Tabi cumhuriyet kurmak kadar ileri götürmüyorlardı bu tartışmayı büyük ihtimalle. Onların aklına gelmese de dünya savaşı oluyor sonrasında cumhuriyet kuruluyor. 

Cumhuriyet kendini kemalizm perspektifinde şekillendiriyor. Batı yanlısı, modern ve laik. Cumhuriyet ideolojisi bu 3 eksen üzerine kuruluyor. Osmanlı elitleri kendilerini bu ideoloji üzerinden cumhuriyet eliti olarak var ediyor. Bu dönemde sanayici ve iş adamları olmadığı için girişimler de bu grubun insiyatifleriyle gerçekleşiyor. İlk fabrikalar, bankalar devlet desteği ve bu bürokratların uğraşlarıyla varoluyor. Bu dönem boyunca bu elitlerin kendilerini yeniden üretimi de ekonomik kapital haricinde devletle olan bağlantıları ve ileri seviye eğitimleri üzerinden gerçekleşiyor. Robert, ODTÜ ve yurt dışında okumak bu eğitimin çok önemli bir faktörü. Burjuvazi ekonomik sistemde avrupa ticaretine entegre olabilmenin bir aracı olarak görülüyor. Bu yüzden yabancı dil çok el üstünde tutulan bir özellik.

Devlet ile olan bağı, kültürel ve ekonomik kapitallerinin ideolojik yapısı ile bu burjuvazi ancak TÜSİAD'ın kurulmasıyla birlikte daha derli toplu ve organize bir şekilde devlete nazını geçirebilen bir gruba dönüşüyor.

# TÜSİAD ve MÜSİAD
![Habitus Dialectique](/assets/post_images/TurkBurjuvazisininAnalizi/Habitus_Dialectique.png)
Bu burjuvaziyi meydana getiren habitus Türkiyenin çok dar bir kısmını meydana getiriyor. "Cumhuriyet Habitusu" şehirli, batı yanlısı, metropol ve laik olmak üzerine kurulurken kırsal alan böyle şekillenmiyor. Kırsal habitüs küçük şehirlerde anadolu kültürü ve islam sentezi bir şekilde kendini var ediyor. Bir cumhuriyet anti-tezi olarak Cumhuriyet burjuvazisini temsil eden TÜSİADA karşı MÜSİAD ortaya çıkıyor. Bu yeni burjuvazinin asıl kalesi ise anadolunun sanayileşen şehirleri oluyor. Konya, Kayseri gibi. 

## Son olarak
TÜSİAD ve MÜSİAD'ı bir zıtlık içinde görünse de bu iki organizasyonun yetkinliği ve iş yürüttüğü bölgeler farklı. Cumhuriyetin kuruluşundan beri "yabancı dil" avrupa dili anlamına geliyordu. Cumhuriyet elitlerinin bildiği yabancı dilin İngilizce ya da Fransızca olmasının bir sebebi de bu ülkelerin insanlarıyla oturup kalkıp rahatça iş yapabilmelerini sağlayan bir faktör olmasıydı. TÜSİAD (yani laik cumhuriyet burjuvazisi) ekonominin batıya entegrasyonunu sağlayan katalizör projesi olarak ortaya çıktı. MÜSİAD buna bir rakip olmaktan çok kurulduğu ilk yıllardan beridir İslam ülkeleri iş birliği toplantıları, avrasya, balkan ve afrika iş forumları üzerinden etkinlikler yaparak kendine farklı bir rota çiziyor. 

---

Notları alırken yaptığım gocuman obsidian haritası.
![MapTBA](/assets/post_images/TurkBurjuvazisininAnalizi/Map_TBA.png)
