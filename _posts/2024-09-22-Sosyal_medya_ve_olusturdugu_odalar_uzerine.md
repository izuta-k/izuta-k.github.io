---
title: Sosyal Medya ve Oluşturduğu Odalar Üzerine
layout: post
---

Sosyal medya ile büyüyen nesil yavaş yavaş aktif bir şekilde bu mecralarda kendilerini ifade edip seslerini de çıkartmaya başlıyor. Kendilerini ilgilendiren konularda online örgütlenme yollarını da deniyor ve henüz bir aktör olarak kendini gündemlerde sivriltebilecek bir boyut kazanmamış olsa da gün geçtikçe bu kitlenin büyük oranda kararsız ve partiler arasında kalmış tam bir dünya görüşü oturmamış ve olabildiğince çıkarcı bir şekilde dünyaya doğrular ve yanlışlar vardır gibi ekstrem bir noktadan baktığını görüyoruz. 

Bu doğrular ve yanlışlar vardır noktası ilk görüldüğünde 'e tabi vardır' dedirtse de aslında eleştirel düşüncenin önünü kesen ve bir şey doğruysa daha üzerine düşünmeye gerek yoktur noktasına çok çabuk evrildiği için de bu kitlenin çok ekstrem düşünceleri düzgün bir argüman sunulduğunda sorgulayamadan kabul etmesine sebep oluyor. Özellikle her şeyin para ve fiyat üzerinden karşılaştırıldığı ve yeri geldiğinde kolayca yaşam ve insan hayatının bile parasal bir değerle ifade edilebildiği bir çağda bir neslin bu kadar 0/1 arasında düşüncelere sahip olarak yetişmesi bu kararsız kitlelerin de yeri geldiğinde modern medya tarafından çok kolay kontrol edilebileceği anlamına geliyor. 
Bunun ilk örneğini "stratejik oy" kampanyasında gözlemledik. Tam olarak temellendirilmiş bir program ya da neden nasıl yapıldığı bile belli olmayan masa başından hesaplanmış bir oy hesabı ile insanların chp ve tip yerine iyip'e oy vermesinin akp'ye en fazla zararı vereceğini iddia eden bir grup sosyal medya şahsiyetleri yine sosyal medyadaki genel nüfuzlarını da kullanarak sadece bir argüman sundular ve bu argüman kitleler tarafından yalanıp yutuldu.

Bu durumun gerçekleşmesindeki en büyük sebep de sosyal medyanın kendi içinde de aslında takipçi sayısının ve görünürlüğün doğru ve pozitif olarak algılanması dediklerinin de önemli olduğu üzerine bir kanaat oluşturuyor. Bu her ne kadar eskiden de televizyon ya da medya üzerinde parlatılan karakterlerin aynı nüfuza sahip olmasına benzese de sosyal medyada farklı bir boyut kazanmış durumda.
Sosyal medya 10 yıl önce daha çok sesli ve özgür bir ortam olsa da bugün yayıncılar karşı görüşlü oldukları kanal ve yayıncılarla düpedüz laf dalaşı ve "ifşa" taktikleriyle kitlelerini bölüyor ve zamanla izleyici kitleleri de bu taraflılık yüzünden aslında karşı görüşte olan yayıncının ve o yayıncıyla benzer görüşte olan başka kanalları da izlemeyerek kendi algoritmasından bu görüşleri tümden çıkartıyor. Tamamen takım tutma boyutunda bir ayrılık seviyesine inen bu durum da haliyle bir neslin düşüncelerinin de tamamen bir oda içerisinde şekillenmesine sebep oluyor. Yayıncıların net bir görüş belirtmemesinden ve kendi kitlelerini de yeri geldiğinde kızdırmamak için etliye sütlüye karışmadan sadece dram üzerinden fikir kırıntılarıyla dünya görüşü belirtmesi de aynı davranışın bu kitle tarafından benimsenmesine sebep oluyor.

Sosyal medyanın oluşturduğu bu odacıklar ve odacıkların da etli sütlüden uzak fikirlere sahip, yeri geldiğinde çok ekstrem duygu dolu kelimelerin taktiksel kullanımlarıyla (örneğin terör) mantık şablonları oluşturan insanların elinde olması, bu neslin günün sonunda ekstrem bir doğru-yanlış ikileminde dünya görüşüne sahip olmasına sebep oluyor. Fakat dünyaya ya da siyasete baktığında saf doğru ya da saf yanlış göremeyen bu insanların kafa karışıklığı hem kimseye güvenmemesine hem de bir şeyleri bozma kaygısıyla tamir etmeye hiç girişmeyen biri gibi tamamen kendine odaklanarak yeri geldiğinde her türlü sıkıntı ve zorluktan kaçacağı güvenli limanlar aramasına yol açıyor.


> :) (08.2024)
