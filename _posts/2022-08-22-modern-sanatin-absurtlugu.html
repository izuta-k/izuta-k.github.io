---
layout: post
title: Modern Sanatın Absürtlüğü
tag:
- modern
- sanat
- deneme
---

<figure><img alt="" src="https://cdn-images-1.medium.com/max/1024/1*iKut3zXHfEk3VcdCWQRW7g.jpeg" /><figcaption>Guggenheim Müzesi (Bilbao) . <em>Maman</em>, <a href="https://en.wikipedia.org/wiki/Louise_Bourgeois">Louise Bourgeois</a></figcaption></figure><p>Sanatla alakası sadece bir sanat eserine bakınca çok güzelmiş demek olan bizler için modern sanat eserleri, gördüğümüzde ‘güzelmiş’ diyemediğimiz için hayal kırıklığı olmaktan başka bir şey değil ne yazık ki. Hatta bu eserler bazılarının içinde sayfalarca modern sanat eserlerini yeren, aynı zamanda hepsinin kara para aklamak dışında bir şey olmadığı üzerine komplo teorileri yazmaya itecek kadar güçlü duygular uyandırabiliyor.</p><p>Açıkçası benim de herhangi bir sanat tarihi formasyonum yok ya da sanat eseri eleştirebilecek yeterlilikte bir bilgi birikimim olduğunu sanmıyorum. O yüzden yazımın hepsi aslında benim kişisel görüşüm ve bütün bu absürt beyaz, bazen içinden çizgi geçen banal tabloların neden değerli olabildiği üzerine düşüncelerimden ibaret.</p><figure><img alt="" src="https://cdn-images-1.medium.com/max/1024/1*M_RQ7IlC6SL7BOh9TaKffA.jpeg" /><figcaption>Da Vinci, Annunciation. Cebrail, Meryem’e İsa’yı doğuracağının haberini veriyor.</figcaption></figure><p>İlk çağları atlarsak eğer, sanat eserleri her zaman bizim görmek istediklerimizin, arzularımızın, anlamlandıramadığımız şeyleri ifade etmek, somut şeyler haline getirme isteğimizin bir sonucu olmuştur. Çok büyük bir kilise inşa etmenin gerçek amacı aslında bir kurumun gücünü ve kudretini bütün dünyanın görebileceği bir hale getirmektir. Bu yüzden mimari, insanlar evlerini sadece barınmak için inşa ederken gelişmemiştir. Ev bir anlam kazanmaya başladığında, binalar birer mesaj vermek için kullanılabildiği zaman gelişmiştir.</p><figure><img alt="" src="https://cdn-images-1.medium.com/max/583/1*JAS915KdIT_qROmZZJx1wA.jpeg" /><figcaption>Yasak Şehir, Çin.</figcaption></figure><p>Ortaçağdan kalma mozaiklere baktığınız zaman da hep bir şeylerin tasvirlerinin olduğunu görürsünüz. Tanrı tasvirleri en ağır basan temadır hatta. Çünkü insanların en çok merak ettikleri şey, en çok arzuladıkları, görmeyi en çok istedikleri şey, cennet ve tanrıların tasvirleriydi. İnandıkları, emeklerini adadıkları varlıkların neye benzediklerini merak ediyorlardı ve sanatçılar da bu nedenle yeteneklerini ve hayal güçlerini bu temalar üzerine çalıştırıyordu.</p><figure><img alt="" src="https://cdn-images-1.medium.com/max/1024/1*p7Pkm7Stle6a4qIIYv2DoA.jpeg" /><figcaption>A. von Werner, Alman İmparatorluğunun İlanı.</figcaption></figure><p>Zamanla insanların hayatları değişti ve günlük hayat tanrılardan uzaklaştıkça insanlar farklı şeylere kafa yormaya başladı. Binlerce kilometre ötede bir prenses ya da prense kendilerini beğendirmek gibi istekler ortaya çıktı. Sanatçılar portreler çizmeye başladı. Aynı zamanda günlük hayatlarını değiştiren olaylar ve insanlardan da haberdar oluyordu insanlar fakat kimse bu insanlar ve olayları göremiyordu. Bu yüzden bu olayların betimlemeleri de sanat eseri olarak ortaya çıktı.</p><figure><img alt="" src="https://cdn-images-1.medium.com/max/800/1*pOEfdMqTPrK00FMKtmwhjQ.jpeg" /><figcaption><a href="https://en.wikipedia.org/wiki/John_Closterman">John Closterman</a>, 1685.</figcaption></figure><p>Anlatmak istediğim şey sanatın aslında insanlar için her zaman bir boşluğu dolduruyor oluşuydu. Sanat, bilimin evrileceği yönü, insan merakını yönlendiren bir araç rolü oynuyordu aslında. Tanrıların olmadığı, fotoğraf, video ve internetin öğrenmek istediğimiz her şeyi bize gösterebildiği bir dünyada sanat nereye evrilecek peki?</p><p>Tabi ki de bilimin hala çözemediği insan algısı ve duyguları çözmeye çalışacak. En temel soruları sormanın yeni yollarını arayacak. Sanat eserine baktığımızda bir ırmağı nasıl algıladığımızı bize sorgulatmaya çalışacak. Uzaktan ırmak gibi görünen şeyin yaklaşınca aslında bir sürü iğneli taş olduğunu gösterecek ve ırmağın akışını bize tamamen sabit duran nesnelerle algılatacak.</p><p>Aslında sanat, varlığını sorgulayan, aynı zamanda bu sorgulayışı başkalarına da aktarmaya çalışan bir akım içinde bulunuyor. Absürt ve çocukça ama insanlığın düşünsel kapasitesini arttırması için aynı bir çocuğun saçma soruları gibi her türlü saçma soruyu sormak zorunda.</p><img src="https://medium.com/_/stat?event=post.clientViewed&referrerSource=full_rss&postId=7cebe3076920" width="1" height="1" alt="">
