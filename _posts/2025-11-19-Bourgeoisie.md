---
title: Bourgeoisie
layout: post
---

Disclaimer: Bu yazı hem kafamdaki düzensiz düşünceleri oturtabilmek için hem de bloga uzun süredir bir şey yazmadığım için çok da düzenlenmeden yazılacak.

Bu dönem aldığım derslerden biri Türkiyenin Sosyal Yapısı (Structure Sociale de la Turquie) ve eğitim hayatım boyunca hiç deneyimlemediğim bir zenginlikte işleniyor. Bu dönem benim okula bağlanmamı da kolaylaştıran yegane derslerden biri desem abartmış da olmam. Burjuvazinin sosyal yapısını teorik düzeyde incelemek ufkumu 3-5 kat arttırdı bile diyebilirim. Bu ufkun bana geri dönüşü olarak yaklaşık 1.5 yıldır git gel yaptığım okul yolunda kafama oturmayan bir çok şeye de daha sistematik yaklaşıyorum. 
Kafama oturmayan konu aslında plazalar üzerinden şekilleniyor. Plazalar benim görüşüme göre 3e ayrılıyor. Eskimiş, oturaklı ve modern. Yolda gördüklerim en azından bu üçünden birine oturuyor bir şekilde. Ben neredeyse bütün hayatım boyunca hiç Ataşehir ve Üsküdar, Ümraniye yollarını otoyol tarafından görmediğim için bu taraflarda çok fazla plaza olduğunu bilmiyordum. Maslak, Levent gibi semtler benim gözümde İstanbulun modern plaza ve ofis mekanlarıydı. Örneğin maslakta eski bir plaza bulamazsınız (varsa da ben görmedim) ama 500Tnin ve 251in güzergahında bir çok eski plaza var. İçimdeki koyu marksist okuma bana direkt dönemsel olarak eline sıcak para geçmiş sermayenin bu parayı soğuracak bir araç olarak plaza inşaa ettirdiği ve sonrasında küçülüp gittiğini söylüyor fakat burjuvazinin farklı biçimlerde var olduğu ve kendi içinde bir mücadele içinde olduğunu gözden çıkaran sınırlı ve yüzeysel bir okuma oluyor bu. Burjuvaziyi bir kültür olarak ele almak ve içinde farklı ayrımlar ve dokular barındıran daha sosyal bir yapısının bulunduğunu gözden çıkaran bir okuma. Devlet desteğini koparabilmek için devletin ihtiyaçlarına göre de içinde farklı gruplara bölünebilen bir yapıdan söz ediyoruz. 
Yanlış hatırlamıyorsam Çağlar Keyder'in ya da David Behar'ın tezi cumhuriyetin ilk burjuvazisinin aslında devletin yabancı devletler ile ticaretini "milli" bir temele çekmek için beslediği türk, müslüman ve batı adabına hakim onlarla oturup kalkabilen iş adamları oluşturabilmekti. Osmanlıda (ve Türkiyede) yaşayan hristiyanların malı mülkü (ve dolayısıyla onların iş yaptığı ticaret ağları) el konularak bu gruba dağıtıldı. Bu ilk grup sonrasında TÜSİAD'ı kurarak(1971) bir nevi varlıklarını ve ajandalarını da ortaklaştırmış ve devletten ayırmış oldular. Siyasete direkt yön verecek kudretleri olmasa da siyasi otoriteye belli bir oranda yön verebilecek güçleri oldu.
Bu olaylar oldu bitti ve hala aynı dokuda devamlılığı sağlayabilen bir evropalı burjuvazi oturdu yerine. 90lardan itibaren yükselen anadolu burjuvazisinin görevi ne peki? Bu burjuvazi MÜSİADla kendini TÜSİAD'dan da ayırıyor. Çok daha vahşi 1 koyup 10 almayı hedefleyen çoğu noktada stratejiden yoksun bir "şark kurnazı" burjuvaziden de bahsediyoruz. Her ne kadar okuduğumuz makale anadolu burjuvazisinin şark kurnazlığı konusuna değinmese de bu benim şahsi yorumum oluyor biraz. 
Konudan çok sapmadan dediğim gibi kafamdaki asıl problem plazalar üzerinden şekilleniyor. Burjuvazi dediğimizde aslında şirketlerin ya da ofislerin yerine bu işleri kontrol eden insanlardan bahsediyoruz ama bir yandan da ekonomik faaliyetin kendisi burjuvazinin yapısını belirliyor. Bir ekonomik sermaye sahibinin burjuvaziye dönüşebilmesi ancak burjuvazinin soft power araçlarını elde edebilmesiyle gerçekleşiyor. Orta sınıf(doktor, mühendis vs) burjuvaziye özenerek çoğu yerde kendini burjuvazinin bir parçası sanarak onların değerlerini imite mi ediyor yoksa bu durum daha farklı mı işliyor? Bu plazaları görmek benim sürekli farklı bir soruyla indiğim otobüs yolculuklarına sebep oluyor. Bu dönem çok şükür çok iyi bir hocam var ve arafta kaldığım her soruyu sorabiliyorum. 

Burjuvaziyi ve şehrin sosyal dokusunu biraz daha iyi anlayabilirsem kafamı kurcalayan bu soruları da çözebilirim gibi geliyor.
