---
title: Kamusal Alan ve İyiyi Hayal Etmenin Bile Kötülenmesi
layout: post
---
> Bu yazı da bloggerdan çektiğim eski bir yazım. Kötü ama olduğu gibi koymak daha hoş geldi bana. Eskiden çok gelişine yazı yazıp paylaşıyor olduğumu görmek çok ilginç hissettiriyor. Postun başlığı bile ne bu yani dedirtiyor. Yaklaşık bir yılda ne kadar yol aldım bilmiyorum ama kesinlikle ilerlemişim. (24.08.2025)


Bu blog sayfasına mediumdaki yazılarımı (2 yazı) geçirdiğimden beridir hiç bir şey yazmamış olmak beni bir süredir rahatsız ediyordu. O yüzden bu akşam hazır yeni taze ve kaleme döküp biçimlenmemiş fikirlerim tazeyken bir şeyler yazıp en azından ortaya vasat da olsa bir yazı çıkarmaya karar verdim. 
yaklaşık bir ay önce ufak bir orta avrupa gezisi yaptığımdan beridir kafama takılan ciddi bir soru vardı. İstanbulda ve genel olarak Türkiye'de neden kamusal alan yok? Aslında hiç yok değil tabi ki de. Bazı alanlar hala vatandaşlar tarafından kullanılıyor ama bu kullanım tamamen bir trafik noktası olmalarından kaynaklanıyor. Taksim, Beşiktaş ya da Eminönü gibi meydanlara sahip alanlar burada insanların toplanıp uzun süre vakit geçirmeleri özellikle mümkün olmasın diye tasarlanıyor. Olabildiğince düz beton, mermer ve güneşten kaçacak hiç bir alan bırakmayan boşluklar olarak hazırlanıp önümüze konuluyor. 
Vatandaşların ve (Ben istanbulda yaşadığım için özellikle istanbullular üzerinden gidicem) istanbulluların hiç ses çıkarmaması ve aslında bunu bir problem olarak bile görmüyor oluşu bu noktada en kilit sorunlardan biri. En ciddi problemlerden biri İstanbulda arı olmaması örneğin. Arılar ve böcekler şehirlerden komple kaybolmuş ve canlı olan hiç bir şeyin insan zorlaması olmadan yeşermesinin bile önüne geçilmiş devasa bir şehirden bahsediyoruz.
Genel olarak insanların beton ve asfalt dışında bir şeyler içine çıkamıyor oluşu ve hayatlarında sakinleşecek hiç bir kanalın olmaması, bir parka gidip sakin ve sessizce oturmak ya da yürüyüşe çıkmanın bile imkansız olması insanları gün geçtikçe daha da nefret ve öfke dolu bireylere çeviriyor. Kaçacak hiç bir yer yok çünkü. 
Bu soruna dair bir şeyler okumaya karar verdim o yüzden ve kamusal alan başlığı altında biraz okuma yapmaya başladım. Bu konuda öncelikle belirtmem gereken bir şey varsa o da şu an hiç bir şeye hakim olmadığım. Aslında uzun süredir rahatsız olup üzerine kafa yorduğum fakat üzerine söylenilmiş sözler hakkında pek bir şey bulamadığım en önemli şeylerden birini de bu yazılarda buldum. O da "garden cities" diye geçen (ki bu kavramın da tam olarak benim anladığım şeye karşılık gelip gelmediğinden emin değilim daha) şehrin daha farklı kesimlerini din dil ırk sınıf olarak ayırarak günün sonunda bu kesimler arasındaki uyuşmazlıkların ve farklılıkların da göz önüne olabildiğince batmamasını sağlayacak şehirler kurma konsepti. Bu konsepti önemli bulma sebebim de İstanbul içinde gezdiğinizde, özellikle ilçelerin içlerinde gezdiğinizde bu bölgelerin birbirinden çok farklı olduğunu belki de hepsinin farklı yönetildiğini bile düşünebileceğiniz bir boyutta farklılıkların göze batacak kadar ağır olması. Bu farklılıklar düz farklı hayatlar ve konfor alanları falan da değil. Zengin semtlerin konforu, yürüme alanı, kaldırımı, gezecek yürüyecek parkı, görecek yeşili hatta köpeğiyle koşup, spor yapabileceği alanlar bile varken, fakirin rahat nefes alacak evinin bile olmadığı belki de evinin tek camından sokaktan geçen insanların ayağını gördüğü bir evde yaşamasına kadar farklı bir boyuttan bahsediyoruz. 
Kamusal alan diyebileceğimiz yerlerin bile kamuya açık olmaması bir krizdir bu noktada. İstanbulda 30 küsür ilçe vardı sanırım ve bunların çoğunda insanların nefes alıp rahatlayacağı bir yer bile yok. Kimse yaşadığı bölge ile bir bağ kuramıyor. 
Geçenlerde ümraniyede bir alışveriş merkezine gitmiştim. Pazar günü herkes oradaydı. Türkiyede restorantta yemek yeme alışkanlığı yok insanlarda, dolayısıyla insanlar ailesiyle vakit geçireceği zaman büyük oranda sadece alışveriş merkezine gidiyor bir şeyler alıyor ve yemek yiyor. Pazar günü ailesiyle yemek yiyip azcık oturmak isteyen bir insan alışveriş merkezinde bile oturacak yer bulamıyor. Düz bir işçi ailesinin aile olması bile Türkiyede imkansız. 
Bu konuyu şimdilik rafa kaldırıp 1 saat önce izlediğim Coraline filmini ufaktan eleştircem.
Kısaca çok az spoilerlı özetlemek gerekirse filmi Coraline'nin ailesi ona yeterince zaman ayırmıyor ve Coraline kendine çok daha iyi bir aile buluyor, ama bu aile aslında o kadar da iyi çıkmıyor. Filmden biraz bağımsız olarak bu motifin işlendiği ilk film dizi değil bu elbette ama ben bu filmi izlerken fark ettim ki bu aslında anti komünist bir propaganda. Komünizmin sunduğu daha iyi bir hayatın mümkün olduğu ve size vakit ayırmayan ailenizi (kapitalizmi) unutmanız gerektiği aslında bir yalan ve buna kanmayın fikri her noktasına işlenmiş bu tür çocuk filmlerinin. Ben her zaman böyle filmlerdeki mücadeleci karakterlerin sadece mücadele ettikleri kısımları dikkate alarak izlerdim o yüzden bugüne kadar farketmemiş olmam da biraz normal sanırım. Yine de insanların bugün de "kim uğraşacak, komünizm de iyi gözüküyor ama aslında çok kötüymüş" gibi söylemlerin bir noktada bu insanların bilinçaltındaki "iyi bir şeyler varsa ve ben bunu mevcut sistemin kuralları içinde elde etmezsem kesinlikle kötüdür" fikrinden dolayı dediklerini düşünüyorum. 

Neyse gece gece yazmış oldum ve bu yazıyı okuyan herkesin beni sertçe eleştirmeden önce yazıldıktan sonra göz gezdirmediğimi bile bilmesini istiyorum. 
1:37-2:13 (36 dakikada yazıldı)
