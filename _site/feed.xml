<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="3.10.0">Jekyll</generator><link href="http://localhost:4000/feed.xml" rel="self" type="application/atom+xml" /><link href="http://localhost:4000/" rel="alternate" type="text/html" /><updated>2025-08-01T13:21:32+03:00</updated><id>http://localhost:4000/feed.xml</id><entry><title type="html">Cevizlibağ Nüfus Müdürlüğü</title><link href="http://localhost:4000/2025/07/29/Cevizliba%C4%9F_N%C3%BCfus_M%C3%BCd%C3%BCrl%C3%BC%C4%9F%C3%BC.html" rel="alternate" type="text/html" title="Cevizlibağ Nüfus Müdürlüğü" /><published>2025-07-29T00:00:00+03:00</published><updated>2025-07-29T00:00:00+03:00</updated><id>http://localhost:4000/2025/07/29/Cevizliba%C4%9F_N%C3%BCfus_M%C3%BCd%C3%BCrl%C3%BC%C4%9F%C3%BC</id><content type="html" xml:base="http://localhost:4000/2025/07/29/Cevizliba%C4%9F_N%C3%BCfus_M%C3%BCd%C3%BCrl%C3%BC%C4%9F%C3%BC.html"><![CDATA[<p>Geçtiğimiz pazar günü motorsiklet direksiyon sınavını geçtim ve ehliyetimi A sınıfına güncellemek için ilk bulduğum nüfus müdürlüğünden randevu aldım. Randevu aldığım yer Cevizlibağ Nüfus Müdürlüğüydü.</p>

<p>Ben 25 yıllık hayatımda burada kapıldığım gibi bir umutsuzluğa kapılmamıştım. Kötü zamanlara şahit oldum, insanların zor ve kısıtlı şartlar altında neler yapabileceğini gördüm ama daha önce hiç bu seviyede bir toplu akıl tutulmasının gerçekleşebileceğini dahi kafamda canlandırabilecek bir yetkinliğim yoktu.</p>

<p>Binaya girdiğim zaman sadece kalabalığı gördüm. Randevu saatime daha 15 dakika olduğu için pek sorun olmayacağını düşünüp dert edinmedim ama aslında çok büyük bir yanılgı içindeymişim. Yaklaşık 150-200 kişi aynı şeyi bekliyormuşuz.</p>

<p>Sıra numaraları bir makineden alınıyor ve eğer randevuya daha 40 dakika yoksa makine sıra numarası vermiyor. Çok karışık ya da yeni bir uygulama değil bu. Yine de binada bekleyen insanların neredeyse yarısı garip bir şekilde bu kuralın nasıl işlediğini pek kavrayamamıştı.</p>

<p>Makinenin önünde numara almak için sıra bekleyen bir 20 kişinin en sonuna girdiğinizde adamın teki size en arkadaki sırasını veriyor ve sıranın en arkasında kalmak için uğraşıyor (çünkü daha randevusuna 1.5 saat varmış). Önünüzde numara almak için sıraya girmiş insanların da yarısının randevusuna 2şer saat olduğu için sırayla kimlik numaralarını girip randevularına 40 dakika kalınca sıra numarası alabileceklerine dair 1 paragraf yazıyı ayrı ayrı okuyup. Sesli ve sıradaki insanların duyabileceği bir şekilde bu olaydan bahsedip sövünmesini dinlerken, sıra numarası almamış olmasına rağmen sırası gelenlerin numarasının yazdığı monitörü izlemeye başladığı katın ortasında dikilmesine şahit olmak pek normal bir deneyim değildi.</p>

<p>Yarısı derken göz kararı da söylemiyorum bu durumu. Son 1 haftadır günlük ekran süremi yaklaşık 1 saate indirdiğim için telefon refleksim köreldi. Bu yüzden artık beklerken kendimi meşgul tutmak için bir şeyleri üşenmeden sayabiliyorum. O yüzden bugün içinde bulunduğum bu durumu bütün algılarımla gözlemleyebilme şansına sahip oldum.</p>

<p>Sıra numaramı alabildiğim zaman da bitmedi çile. İnsanların dediğine göre sıra numaraları gelse bile farklı isimde çıkıyor, 100erli sıra serilerinin başa dönmesini beklemek gerektiğinden yakınıyordu insanlar sürekli. Yani umudum olmasa da cevizlibağa geldiğim için en azından beklemenin iyi olacağını düşünüp 1.5 saat 322 numaranın gelmesini bekledim. 
Geldi ama benim adıma değildi.</p>

<p>Memurun tekiyle randevumu nasıl iptal edebileceğime dair kavga ettim. Adam niyeyse İstanbuldaki tek nüfus müdürlüğünün burası olduğunu düşünüyordu. Buradaki randevuyu iptal edip yeni bir nüfus müdürlüğü randevusu alacağımı söyledim ama salak olduğu için bugün işimi halletmezsem 7000 lira vereceğime dair bir şeyler anlattı bana.</p>

<p>Günün sonunda benim işimi halledip sıkıntısız hayatıma devam edebilmek için önümde daha 10 gün falan var ama bugün işimiz bu seviyede rast gitmemesi beni çok derinden yaralamış gibi hissediyorum. Zamanım ve enerjim dışında pek bir şey kaybetmedim belki ama yine de çok derinden yaralanmış ve insanlığa dair umudumu yitirmiş hissetiren bir deneyimdi.</p>]]></content><author><name></name></author><summary type="html"><![CDATA[Geçtiğimiz pazar günü motorsiklet direksiyon sınavını geçtim ve ehliyetimi A sınıfına güncellemek için ilk bulduğum nüfus müdürlüğünden randevu aldım. Randevu aldığım yer Cevizlibağ Nüfus Müdürlüğüydü.]]></summary></entry><entry><title type="html">Dijital Özgürlük</title><link href="http://localhost:4000/2025/07/23/Dijital_%C3%96zg%C3%BCrl%C3%BCk.html" rel="alternate" type="text/html" title="Dijital Özgürlük" /><published>2025-07-23T00:00:00+03:00</published><updated>2025-07-23T00:00:00+03:00</updated><id>http://localhost:4000/2025/07/23/Dijital_%C3%96zg%C3%BCrl%C3%BCk</id><content type="html" xml:base="http://localhost:4000/2025/07/23/Dijital_%C3%96zg%C3%BCrl%C3%BCk.html"><![CDATA[<p>Bilgisayarların en güzel tarafı mekanik bir netliklerinin olması bence. Bilgisayarla uğraşmanın, bir problem çıkarttığında çözmenin, istediğim bir sonucu elde etmek için onu belirli kurallar çerçevesinde çalıştırmanın en güzel tarafı bütün bunları yaparken her şeyin aslında kontrollü bir şekilde ilerleyebiliyor olması. İnternet de 10 sene öncesine kadar biraz böyle bir yerdi. Her şey vardı ama istediğin zaman sadece istediğin şeyleri görebiliyordun. Kontrol edebildiğin bir akışa sahipti. Sevdiğin yayıncıları takibe alıp anasayfanda yükledikleri içerikleri direkt görebiliyordun. Eğer takip ediyorsan kesinlikle önüne çıkıyordu hatta. Görmek istemediğin şeyler yine vardı. Rahatsız edici içerikler o zaman çok daha kolay erişilebilinen şeylerdi ama görmek istemediğin zaman görmemek çok da zor olmuyordu.</p>

<p>Bugün hiç bir platformda istediğim içerikleri göremiyorum. Eğer 1 video izlediysem önümüzdeki 2 hafta boyunca o kanalın her videosu bütün sayfalarımda izleyeyim diye önüme sürülüp duruyor, hatta ilgimi çeksin direkt üzerine basayım diye ince ayar çekilmiş halde gözüme sokuluyor. O esnada takip ettiğim kanalların videoları çoğu zaman önüme bile çıkmıyor. Bir ihtimal hatırladıysam tekrardan aratıyorum da kanala direkt bakıp buluyorum yeni videolarını.</p>

<p>Bu benim youtube için çektiğim sorunlar sadece. Instagram, Twitter ya da Tiktok gibi mecralar çok daha kötü bir halde. Dikkat kapanına dönmüş halde 10 dakika bakıp kapatmaya imkan tanımayan, sürekli ‘az daha’ izleten şeyler dolu. Twitter biraz daha farklı, dümdüz kötü haber dolu, eğer dünya 1 kötüyse dünyaya dair algın onun yanıp bitiyor olduğuna doğru evriliyor twitter sayesinde.</p>

<p>Bütün bunların en büyük katalizörü de bu mecraların insanların daha çok vakit harcaması için tasarlanıyor oluşu. İstanbulda oturan Adana’ya hayatı boyunca en yakın olduğu anı Maltepeye gittiğinde yaşamış bir adam Adanadaki kavgada bıçaklanan bir adam üzerine 30 dakika boyunca küfür ediyor, video izliyor, yorum okuyor. Buna hem duygusal hem de mental olarak da kendini veriyor. Bunu her gün farklı formatlarda, farklı konular üzerine saatlerce tekrarlamak bu insanın dünya algısını da mahvediyor.</p>

<p>Yetişemediği, hiç bir etkisinin olmayacağı onlarca, yüzlerce probleme maruz kalıp bu sorunların çözümsüzlüğüne dair yıpranmışlık da bu insanı daha yakınındaki çözebileceği bir çok probleme el bile uzatmamasına sebep oluyor.</p>

<h3 id="i̇nternete-elini-verip-kolunu-kaptırmamak">İnternete elini verip kolunu kaptırmamak</h3>

<p>Tiktokla ilgili bir refleks dümdüz boşa düşüldüğü an açılıyor olmasına dair. Belki bu tiktoka özel bir şey değildir ama kendimde gördüğüm böyle bir refleksin kendini birden var ediyor olduğuydu. Tiktokun içerikleri daha az yerelleştirildiği için tiktoktan ben daha çok keyif alıyordum. Orjinal içerikler genelde Tiktok &gt; Instagram &gt; Twitter olarak ilerlediği için daha hızlı bir şekilde yeni şeylere maruz kalınabiliyor Tiktokta. O yüzden tiktok üzerinden şekillenen bir video kaydırma alışkanlığı oturdu bende.</p>

<p>Yeni bir şeylere maruz kalmamı sağlasa da çok fazla zaman yiyen bir şey olduğu için sildim Tiktoku. Telefondaki ekran süremi de olabildiğince 30 dakikanın üzerine çıkarmamaya çalışıyorum. Bunun için bir çok uygulamayı olabildiğince bilgisayara taşıdım. Youtube ve mesajlaşma uygulamalarımı direkt bilgisayardan kullanıyorum. Burada eksikliğini hissettiğim şey yeni ve normalde maruz kalmayacağım bilgilere ulaşabilmemi sağlayacak bir yol.</p>

<p>Tiktokun en sevdiğim özelliği yeri geldiğinde 10 takipçisi olan garip gurup içerikleri de önüme çıkartıp gerçekten farklı ve görmesem aramayacağım şeylere merak uyandırabilmesiydi. Eskiden stumbleupon.com diye bir siteden saatlerce bir ilgi alanı seçip rastgele website linklerinde gezerdim. Bu ve twitter gibi güncel haberleri anında teyit edebilme imkanı sağlayacak bir aracı daha elimde oturtamamış olmak beni biraz gündemden de koparan şeyler.</p>

<p>Haber takip etmek insanı yorabiliyor ama haftalık ya da bir kaç günlük haberleri kendime rss feedi olarak düzenlemek işimi görebilecek bir çözüm benim için. Yeni bir şeyler keşfetmek için bir araç bulabilmiş değilim. Bir şeylere maruz kalmak yerine kaliteli şeyleri bularak tüketmeye başlamak biraz zor bir adım. Bu yüzden şimdilik 2 şey deneyeceğim:
1- Kendime dizi, film gibi uzun içeriklerden oluşturacağım listeleri izlemek. Beğendiğim şeylere dair not alıp bunların peşine düşmek. (oldschool)
2- Marginalia search gibi biraz daha mainstream internetin dışında kalan araçları bulup onlar üzerinden yeni siteler, ilgi alanları vs bulmak.</p>

<p>Kısa form videolar tüketmeyi tümden bırakmadığım sürece sürekli beni kendine çekecek şeyler oldukları için kolumu kaptıracağım hiç bir alışkanlığa en azından bazı alışkanlıkları oturtana kadar girmemeyi düşünüyorum.</p>

<p>Söyleyeceklerim bu kadar, teşekkür ederim.</p>]]></content><author><name></name></author><summary type="html"><![CDATA[Bilgisayarların en güzel tarafı mekanik bir netliklerinin olması bence. Bilgisayarla uğraşmanın, bir problem çıkarttığında çözmenin, istediğim bir sonucu elde etmek için onu belirli kurallar çerçevesinde çalıştırmanın en güzel tarafı bütün bunları yaparken her şeyin aslında kontrollü bir şekilde ilerleyebiliyor olması. İnternet de 10 sene öncesine kadar biraz böyle bir yerdi. Her şey vardı ama istediğin zaman sadece istediğin şeyleri görebiliyordun. Kontrol edebildiğin bir akışa sahipti. Sevdiğin yayıncıları takibe alıp anasayfanda yükledikleri içerikleri direkt görebiliyordun. Eğer takip ediyorsan kesinlikle önüne çıkıyordu hatta. Görmek istemediğin şeyler yine vardı. Rahatsız edici içerikler o zaman çok daha kolay erişilebilinen şeylerdi ama görmek istemediğin zaman görmemek çok da zor olmuyordu.]]></summary></entry><entry><title type="html">Grind</title><link href="http://localhost:4000/2025/07/15/Grind.html" rel="alternate" type="text/html" title="Grind" /><published>2025-07-15T00:00:00+03:00</published><updated>2025-07-15T00:00:00+03:00</updated><id>http://localhost:4000/2025/07/15/Grind</id><content type="html" xml:base="http://localhost:4000/2025/07/15/Grind.html"><![CDATA[<p>Son 1 aydır amazon’a girip satın alabileceğim bir şey var mı acaba diye geziniyorum. Bunun farkına varmak biraz kendi alışveriş alışkanlıklarımın da farkına varmama sebep oldu ama beni rahatsız eden asıl şey daha çok klavye, mouse, ekran gibi bilgisayar parçalarının nasıl pazarlandığıyla alakalıydı. Bu parçaların hepsi insani bir eksikliği gidermek üzerine pazarlanıyor aslında. Çabalayıp, üzerine düşüp geliştirilebilecek her yeteneğin aslında bir cheati gibi, tepki süresinin olabildiğince uzayıp tepki verildiği an bunun işleme konulmasını hızlandırarak kendilerine bir yer edinmeye çalışıyor bu yeni ürünlerin hepsi. Teoride bu tabi ki de kötü bir şey değil, sonuçta eğer iyiysen bu klavyeyle yine rakiplerinden iyi olacaksın. Problem daha çok bu tepki süresini kısaltmanın bir yolunu aramamanın çok daha makul bir seçenek haline getirilmesi. Herhangi bir şekilde kendini zorlamanın ödüllendirilmediği gibi para harcayarak bu farkın kapatılabilmesi asıl problem.</p>

<p>12 önce dota 2’nin belgeseli çıkmıştı. Belgeseli çok net hatırlamıyorum ama Amerikanın en iyi oyuncularından biri baya dar bir sehpa üzerine kurduğu bilgisayarıyla dota 2 oynamaya devam ediyordu. Konuşurken (hatırladığım kadarıyla) “Ya tabi rakiplerimin çok iyi setupları var ve benim de öyle bir setupa geçmem gerekir” falan dediğini de hatırlamıyorum. Dediyse bile bu akılda kalacak bir biçimde söylenmemiş en azından. Kurduğu her cümle daha çok Dota’ya nasıl bağlı olduğunu ve bu oyunun nasıl onun tutkusu olduğu üzerineydi. Bağımlılık kısmını bir kenara bırakırsak aslında bu pozitif mesajlar da içeren, hayallerini takip eden bir adamın hikayesiydi.
Bugün ama ne zaman tiktokta profesyonel bir şekilde oyun oynamaya heves eden birilerini görsem klavyesindeki 3 milisaniyelik gecikmeyi dert edinen, mousepadinde sıfır sürtünme olmasını bekleyen ve gerekirse bunlar için binlerce lira harcamaya da hazır olan insanlar oluyorlar. Hayalleri için fedakarlık yapmaya ilk olarak para harcayarak başlamaları gerektiğine dair bir anlayışa sahip insanlar.</p>

<p>Sporculardaki bu bakış kayması sadece e-sporlarla ilgili de değil. Vücut geliştirmede de 80lerden 2000lere kadar aktif olarak sporun öncüleri kabul edilen adamlara bakınca da aslında işin her alanını kavramak için kafa kırmış gecesinden gündüzünden kısıp böyle bir şeye zaman ayırmış insanlar olduğunu görmek zor değil. Belki şu an yapan insanlar hem daha fazla olduğu için hem de ileri gelen bir sporcu sayılmaları için bar çok daha aşağıda olduğundan fitness influencerlarına bakınca genel olarak alınan mesajın hep “kreatin kullan, protein tozu al, başlangıç için bunları yapmazsan büyümezsin” gibi bir nokta dışına pek çıkmıyor.</p>

<p>Bunlardan bahsetmemin bir sebebi aslında spor takip ederken sporcuların kendisinde insani bir yön, dengeleri değiştirebilen bir öz olmamasına yönelik bu bakışın oturmasından memnun olmamam. Dağıstanda bir dövüş salonunda kafayı şampiyonlukla kırmış 5-10 adamın bütün UFC’yi domine etmesi nasıl heyecan vericiyse aynı heyecanı başka bir sporda görememek biraz insanın hevesini kıran bir şey.</p>

<p>Futboldan, F1’e nerede bir kapışma mücadele varsa günün sonunda bu zaten insan faktörünün ortadan kalkmış bir biçimine dönüyor. Kimin kaç km koştuğu, nereden ne pası, şutu çekebildiği belli oluyor. Hesaplı kitaplı bir yarışmaya dönen sporların da heyecanı kalmıyor.</p>]]></content><author><name></name></author><summary type="html"><![CDATA[Son 1 aydır amazon’a girip satın alabileceğim bir şey var mı acaba diye geziniyorum. Bunun farkına varmak biraz kendi alışveriş alışkanlıklarımın da farkına varmama sebep oldu ama beni rahatsız eden asıl şey daha çok klavye, mouse, ekran gibi bilgisayar parçalarının nasıl pazarlandığıyla alakalıydı. Bu parçaların hepsi insani bir eksikliği gidermek üzerine pazarlanıyor aslında. Çabalayıp, üzerine düşüp geliştirilebilecek her yeteneğin aslında bir cheati gibi, tepki süresinin olabildiğince uzayıp tepki verildiği an bunun işleme konulmasını hızlandırarak kendilerine bir yer edinmeye çalışıyor bu yeni ürünlerin hepsi. Teoride bu tabi ki de kötü bir şey değil, sonuçta eğer iyiysen bu klavyeyle yine rakiplerinden iyi olacaksın. Problem daha çok bu tepki süresini kısaltmanın bir yolunu aramamanın çok daha makul bir seçenek haline getirilmesi. Herhangi bir şekilde kendini zorlamanın ödüllendirilmediği gibi para harcayarak bu farkın kapatılabilmesi asıl problem.]]></summary></entry><entry><title type="html">Sosyal Medya ve 19 Mart</title><link href="http://localhost:4000/2025/05/19/SosyalMedyave19M.html" rel="alternate" type="text/html" title="Sosyal Medya ve 19 Mart" /><published>2025-05-19T00:00:00+03:00</published><updated>2025-05-19T00:00:00+03:00</updated><id>http://localhost:4000/2025/05/19/SosyalMedyave19M</id><content type="html" xml:base="http://localhost:4000/2025/05/19/SosyalMedyave19M.html"><![CDATA[<p>19 Martın üzerinden 2 ay geçti ama bugün mevcut durum, hala onlarca öğrencinin tutuklu ve yüzlercesinin adli kontrolle özgürlüğü kısıtlanması geriye dönüp neler yaşadığımızı anlamaya itiyor. Birlikte hareket ettiğimiz, hareket ettirmek istediğimiz öznelerin nasıl davrandığını kavramak, bu davranışlara yön vermeyi de ilerde daha zahmetsiz kılacak araçları şimdiden inşa edebilmemize olanak sağlayacak.</p>

<p>19 Marttan bugüne milliyetçilerden sosyalistlere kadar bir şeyler öğrenmemiş kimse yoktur. Kazanılan deneyimlerden en kıymetlisi belki de barikatların yönüne dair bilinçlenmiş olan bir kitlenin kör öfkesinin karar alan bir iradesinin bulunmadığı olabilir.</p>

<p>Bu öfkenin kendisini de anlamak çok önemli. Hem AKP’nin kendi yaptıklarını meşru kılan, hem de bu yapılanların düzeltilmesini sağlayacak araç olarak hep sandık gösteriliyordu. Çok büyük bir öfkenin yıllarca sıkıştırıldığı bir alan haline dönüşen seçimler milyonların siyasete katılmasının ve bu siyasete ait hissetmesini sağlayan da tek alandı. Bu aidiyet hissine ev sahipliği yapan sandığa gerçekleştirilen müdahale ister istemez eylem pratiği olan olmayan herkesi bir şey yapmak zorunda hissettirdi. Bu his her şeyden önce yüzlerin CHP’ye dönmesine sebep oldu. Bir hareket ve eylem talebini soğurma ihtiyacı olan CHP de milyonlarca insanın bu enerjisini boykot ve mitinglerle yönetti. Kendi açısından hem başkasına söz tanımayarak hem de bu öfkeyi, talebi ya da istekleri net olmayan kitlenin sözünü tekrardan sandık üzerinden irade beyanında bulunmasını inşa etmeye hem de bunu söyleyeceği zaman sadece CHP üzerinden söylemeye çekti.</p>

<p>Bu sürecin başlatılırken AKP tarafından muhalefeti tümden ekarte etmek ve kontrol altına alabilmek amaçlı bir adım olduğunu bir kenara koyalım. AKP bu süreci CHP’ye kayyum atayıp kapatarak bitirmeyi umuyordu. Onun yerine sadece kendi karşısına çıkabilecek en güçlü adayı hapse atarak bu süreçten çıktı.</p>

<p>Bütün bu olayların gerçekleştiği esnada sosyal medyanın tepkiselliği ve olayları etkilerken gerçekleşenleri inceleyelim.</p>

<p>Sosyal medya üzerinden olayları etkileme gücü olan 2 ana grup ve bunların kendi içlerinde girdikleri tartışmalar öne çıkıyor. Birincisi hali hazırda örgütlü ve bu olaylardan önce de bir siyasi ajandası olan partiler ve örgütlü insanlar, ikinci grup ise siyasi bir çizgisi olsa bile aslında örgütsüz ve bütün bilgi akışı da sosyal medya üzerinden gerçekleşen örgütsüz insanlar.</p>

<p>Birinci grubun üzerinde detaylıca durmaya pek gerek yok. Açtıkları belirli tartışma başlıkları ve kullandıkları yöntemler başka bir yerde incelenebilir. Fakat iki önemli ve uzun vadede örgütlerin içinde huzursuzlk yaratan, kendi içlerinde stres bindiren başlık var. Alan tartışmaları ve çağrı öncülüğü.</p>

<p>Alan tartışması belki de hiç bitmeyecek olan yegane tartışmalardan biri. Mekanın siyasi anlamı, mekandan çıkarılacak irade ve anlatı hem partiler ve hem de bireylerin aralarında sadece uzlaşıp asla hemfikir olarak hareket edemediği konulardan biri.</p>

<p>Çağrı öncülüğü ise daha farklı bir başlık. Bir açıdan harekete hazır kitlenin koşacak alan arayışına ilk cevabı veren o alana bir ivme katabiliyor. Hatta doğru yere çağrıyı ilk yapan kendine pay biçtiği gibi geri kalan her alanı sönümlendirebiliyor da. Daha da ileri gidip bu durumdan faydalanarak başka bir eylemin meşruluğu bile tartışma konusu haline getirilebiliyor.</p>

<p>Örgütlü hareketin sıkıştığı bu konuları geçtiğimizde daha yakıcı ve “fillerin tepindiği” bölgede kendimizi buluyoruz. Tepkisi olan ama bu probleme çözümü bir bilgi akışı sorunu haline getiren, bir bağlılığı olmayan, bu ‘bağımsızlık’ halini kendini siyaset üstü konuşmaya hak kazandıran bir şey olarak gören daha bilinçsiz ve pek bilgisi de olmayan kitle.</p>

<p>Bu kitle elindeki bütün kaynakları (SM içinde bu tweet ve paylaşım oluyor) bir bilgi yayma aracı olarak kullanıp aynı zamanda o gün istediği gibi hareket etmeyen herkesi de yermek için harcayan bir kitle. Bilgi akışı tamamen sosyal medyadan geldiği için alanlardaki avukat ihtiyacı, gözaltı gibi durumlarda yine kendi gibi örgütsüz bir çok insanın da belirli yerlere gitmesine sebep olabiliyor. Hali hazırda bu durum için organize hareket eden barodan gelen bilgi üzerine değil, bir influencerın “ACİL AVUKAT İHTİYACI VAR” tweetini yayarak aslında olmayan bir ihtiyaca insan gönderip orada insan kalabalığı yaratabilen de bir kitle.</p>

<p>Bu kitle, yıkıcı ve sesi çok çıkan bir grup influencerın da etkisiyle tamamen tepkisel 2 günü geçmeyen tavırlarla harekete eden heterojen bir grup sosyal medya kullanıcısı. Örgütsüz ve gündelik hayatta siyasi bir kimliği olmayan bu kitle aynı zamanda ağırlık olarak da her şeyi ve herkesi ezen bir topluluk.</p>

<p>Influencerlar sadece bu kitlenin ileri gelen ve parlayan kısmında bulundukları için onları özellikle anlamaya çalışmak yerine bu kitleyi anlamaya çalışmak çok daha yerinde olacak.</p>

<p>Ağır basan bir nitelik olarak ‘sistem karşıtlığı’ bulunsa da bu kitlenin öfkesinin ana kaynağının sistemde kendine yer edinememişlik olduğunu es geçmememiz gerekiyor. Kendinden gördüğü ve güvendiği sayfaların bir şey yapmasını bekliyor. CHP’yi yetersiz görüyor ve radikalleşmeye son derece müsait bir kitle.
Bu kitleye oynamak bir medya çalışmasının ötesinde de değil. Time’larında kim varsa algıları tamamen bunun üzerinden şekilleniyor. Bu durum onları hem bir körlüğe hem de algı operasyonlarına alet olmaya müsait kılıyor. Bir tweetle söverken aldıkları bir cevap onların fikirlerini değiştirebiliyor.</p>

<p>19 Marttan itibaren bu örgütsüz ve ne yapacağını bilmeyen kitleyi hareket ettirmeye çalışan partilerin bir yandan da olayların körüklenmesini ve büyümesini sağlayan bu örgütsüz kitleyle oldukça verimsiz bir iletişim içerisinde olduğunun da altını çizmemiz gerekiyor. HALKTV, Sözcü gibi kanallarda alakasız insanların saatlerce konuştuğunu görürken bu medyaların (ve CHP’nin) örgütleyici, hareket ettirici hiç bir güce ya da örgüte alan açmaması da öylesine denk gelmiş ya da gözden kaçmış bir olay değil, açık ve net bir tutum.</p>

<p>1 vekilini alanda öğrencilerin gazını almaya yollayıp şov yaptıran CHP, kepenk kapatmış bir partinin eski kadrolarından Turhan Çömez gibi karakterleri saatlerce konuşturan HalkTV, Sözcü aynı zamanda bütün varını yoğunu kampüslerden binlerce öğrenciyi genci alanlara çeken onlarca örgüte mikrofon bile uzatmadı.</p>

<p>Sosyal medya gençlik için açtığı hızlı tartışma alanı haricinde etkisini tam anlamıyla gösteremedi. Algoritma her fikri belirli bir kesim içinde yankılatırken olayların kitleselliği fikirlerin ve paylaşımların çok daha fazla yankılanabilmesini sağladı. Bu durumun yarattığı özgüven önümüzdeki dönemde insanların öfkesinin yatışmasıyla da inecek. Sadece girilen tartışmaların yarattığı yıkımla başbaşa bırakacağı herkesin de hevesinin kırılmasıyla sonuçlanan küçülme dönemine gireceğiz.</p>

<p>Dolayısıyla çıkarmamız gereken önemli dersler de araç ve tartışma üzerine oluyor. Sosyal medya kitlesi ile tartışmak yerine bu insanların time’larındaki bilgi akışı olabilmenin bu durumda en kritik meselelerden biri haline geldiğini görmüş olduk. Önü açık sosyal medya platformları gençliğin öfkesini her alandan yankılatabilirken ana akım medyanın da bu süreçte öfkeyi nasıl sadece CHP ve mitinglere kanalize ettiği de aynı zamanda yıkılıp yeniden inşa edilmesi gereken bir başka alanı da bizlere gösterdi.</p>]]></content><author><name></name></author><summary type="html"><![CDATA[19 Martın üzerinden 2 ay geçti ama bugün mevcut durum, hala onlarca öğrencinin tutuklu ve yüzlercesinin adli kontrolle özgürlüğü kısıtlanması geriye dönüp neler yaşadığımızı anlamaya itiyor. Birlikte hareket ettiğimiz, hareket ettirmek istediğimiz öznelerin nasıl davrandığını kavramak, bu davranışlara yön vermeyi de ilerde daha zahmetsiz kılacak araçları şimdiden inşa edebilmemize olanak sağlayacak.]]></summary></entry><entry><title type="html">Ne Yaşandı?</title><link href="http://localhost:4000/2025/05/03/Ne_yasandi.html" rel="alternate" type="text/html" title="Ne Yaşandı?" /><published>2025-05-03T00:00:00+03:00</published><updated>2025-05-03T00:00:00+03:00</updated><id>http://localhost:4000/2025/05/03/Ne_yasandi</id><content type="html" xml:base="http://localhost:4000/2025/05/03/Ne_yasandi.html"><![CDATA[<h1 id="19-mart">19 Mart</h1>

<p>Türkiyenin siyasi konjonktüründe demokrasi tarihi her zaman özel bir yerde tutulur. Türkiye günün sonunda ne olursa olsun (darbeden tutun başkanlık sistemi denen garabetin yürütme sistemi olmasına kadar) yönetme ehliyetinin sandıkla ve halk iradesiyle kazanıldığı bir ülke olmuştur. 
Son 20 yılda iktidarın da hoşnutsuzluk yaratan her gelişmede hem yaptıklarına bulduğu kılıf, hem de aksini savunan herkese çözüm olarak gösterdiği yer de sandıktı. Yaptıkları bizzat seçimle geldikleri için meşru kılınırken alınan her “yanlış” karar da sandıkta yenildiği takdirde geri alınabilir gösteriliyordu.
Şimdiye kadar sıkıntısız bir şekilde bu retoriği kullanan AKP, bu retoriğin de sınırlarına geldi. Doğası gereğ kendine bir rakip göstermesi gereken alanda gerçekten onu yenecek bir rakibin olması AKP için demokrasinin sınırlandırılmasını gerektiren bir durum ortaya çıkartmış oldu. Yıllardır “Rekabetçi Otoriterlik” kavramı altında incelenen, aslında AKP’nin tam bir otoriter rejim olmadığı ve karşıt görüşün kanalize edildiği bir rejimin de sınırlandığı günleri başlattı.
AKP’ye karşı güçlü belediyelerin kazanılması (AKP her ne kadar zorluk çıkartsa da) sonrasında iktidara karşı esen güçlü muhalif rüzgar durdurulması gereken bir şey olarak görüldü. Bu AKP ve CHP kavgası değil CHP ve iktidarın kavgası haline geldi. Bizzat bakanlığa geçirilen toplu taşıma ve bakanlıklar eliyle “halka gizmet götürülen” alanların AKP’ye bağlanma çabası da ancak böyle okunabilir.
Bütün bunların gerçekleşme alanının sürekli bir “Sandıkla ehliyet kazanan aktörler” arenası olduğunun da altının çizilmesi gerekiyor. Halkın 4-5 yılda bir grup insana ‘siyaset yapma yetkisi’ vermesi dışında bir rolünün de olmadığını hatta bu rolünün bile sınırlandırılarak daha büyük bir siyaset anlatısı için yeri geldiğinde verilen oyların başka siyasi partilerle paylaşılıp daha da daraldığına şahit olduk. 
Bu sınırın dışına çıkan her vatandaş günün sonunda cezalandırılıyordu da. Eğer AKP’ye laf söyleyecekse bunu da yapabilecek olan ancak “yetkilendirilmiş aktör” olabilirdi.</p>

<p>Son seçimden itibaren bu genel durumun yavaş yavaş yıkıldığını da görmeye başladık. AKP iktidarına konforlu bir alan sunan bu durumun yıkılması AKP’nin önüne iki seçenek sunuyordu, ya gidecek ya da meşru rakibini ortadan kaldıracaktı.
Devletin her alanına nüfuz etmiş hiç bir örgütün iktidarını teslim edip gitmeyeceği gibi AKP de bu duruma bir istisna olmadı. İmamoğlunun tutuklnaasıyla sadece bir rakibi eleme süreci değil aynı zamanda yetkili siyasi aktörün ehliyetine bir şerh koyma süreci başlattı.
Bir kilin ıslatılıp yumuşatılıp tekrardan şekillenmesi gibi halkın siyasi yetki verdiği aracın ısıtılıp yumuşaması da 3 farklı imkan ortaya çıkarttı. Bunlardan ilki bu araca AKP’nin şerhini geçirmesi ya da tümden kendi kontrolü altına alması. İkinci olasılık aracın olması gerektiği gibi işlemesi ve eski haline geri getirilmesi (ki bu şu an CHP’nin de yapmak için çabaladığı nokta). Son olasılık ise bu aracın kapsamının genişlemesi. Aynı yumuşatılan bir kil gibi kolunu bacağını koparıp aynı heykel gibi koymak yerine kanatlandırıp büyütülebilecek bir imkan yaratıyor.</p>

<h1 id="önümüzdekiler">Önümüzdekiler</h1>
<p>Bir gelecek tahayyülü yapmak onu gerçekleştirmekten çok daha kolay. Türkiyede geçtiğimiz son ay büyük ihtimalle önümüzdeki yıllarda çok daha fazla konuşulacak. Eritilmiş ve yeniden şekillenmeye hazır bir sandık iradesi hangi biçimde soğuyacak bunu şimdiden kestirmek pek mümkün gözükmüyor. Halk hiç olmadığı kadar sokağa çıkmaya, tepkisini koymaya ve hatta bunun için tutuklanmayı göze almaya bile hazır. Yıllardır biriken sistem karşıtı öfkeyle harlanan bu ateş belki İmamoğlunu kurtaramadı henüz ama ana muhalefet partisine kayyum atanmasını ve iradesiyle kurulan belediyenin (biçimsel olarak) aynı şekilde yönetilmeye devam etmesini sağladı. Bunun AKP’nin en güçlü olduğu yıllarda yapılması büyük bir başarı. 
Aynı zamanda bütün bu hareketler AKP ve Tayyip karşıtı sloganların tekrardan günlük hayat sahnesine çıkabilmesini sağladı. Son 10 yılda devletin itinayla her protesto ve eylemde bu sloganları atanların peşine düşerek neredeyse bitirecekken tekrardan nüksederek kendini göstermesi de büyük bir başarı. 
Sandığa sıkışmış bu iradenin kendini ifade edeceği bir alan olarak protesto ve eylemleri benimsemesi her ne kadar hoş olsa da sürekliliği olacak bir şey değil. Bu öfke ve enerjinin kendine örgütlü bir alan bulması ve bu örgütlü alana ait hissedebilmesi dışında bir gelecek tahayyülü şimdilik yeterli görünüyor.</p>]]></content><author><name></name></author><summary type="html"><![CDATA[19 Mart]]></summary></entry><entry><title type="html">Standartlar</title><link href="http://localhost:4000/2025/03/07/standartlar.html" rel="alternate" type="text/html" title="Standartlar" /><published>2025-03-07T00:00:00+03:00</published><updated>2025-03-07T00:00:00+03:00</updated><id>http://localhost:4000/2025/03/07/standartlar</id><content type="html" xml:base="http://localhost:4000/2025/03/07/standartlar.html"><![CDATA[<h1 id="fikirlerin-paylaşılması">Fikirlerin paylaşılması</h1>
<p>İnsanlarla birlikte bir iş yaparken en çok zorlandığım noktalardan biri aklımdaki fikri başkalarının da aynı şekilde kafalarında canlandırabilmesini sağlamak. Herhangi bir fikri hayata geçirmenin kitlendiği noktalardan biri o fikrin ya da düşüncenin karşımdaki insanda bir temele oturmadığı yerde oturmasını sağlamaya çalışmak. 
Tabi bir başka problem de karşıdaki insanla birbirinizi anlamak için çaba göstermemek olabilir ama yazıyı kısa tutmak için daha çok doğru bir şekilde düşünmenin neden bazı standartlara tabi olması gerektiğini anlatmaya çalışacağım.</p>

<h1 id="aşinalık">Aşinalık</h1>
<p>İmgeler ve kelimelerin birbiriyle bağlar kurduğu bir düzlemde yani bilinçte, şekillenen fikirlerin neden ve nasıl bir temele oturup daha büyük bir ağacın parçası haline geldiğini kavrayabilmek gerekiyor. Devlet ya da aile gibi kavramlar günün sonunda soyut oldukları gibi bu kavramlarla etkileşime geçen her birey için de farklı somut durumları ifade ediyor. Aile bir çocuk için kumarbaz bir baba ve somurtkan bir anne anlamına gelebilirken bir başkası için onunla aynı köyden gelmiş insanları kapsayabilecek kadar da büyüyebiliyor.</p>

<p>Belirli kalıplarla düşünmenin faydasını da burada görmeye başlıyoruz aslında. Özellikle şirket gibi organizasyonların hızlı bir şekilde işleyebilmesini sağlayabilen yegane şeylerden biri de bu organizasyonların insanların kafasında şekillenen imgeleri kullanarak kendi imajlarını değiştirebiliyor olmaları. Hiç bir samimiyet kurmadan aşina olunan varlıklar olarak kalabiliyor markalar. Fikirler ise aynı kimliksizliğe ve mesafeli ilişki kurulabilen şeyler değil. Kalıpların çoğu zaman fikir üretimine de zarar verebildiğini görebiliyoruz.</p>

<p>Öte yandan aşinalık ile inşa edilmiş bir bilince aktarılmak istenen duygu ve düşünceler çok daha hızlı yayılabiliyor. Düşünüp kafa yormak yerine aşina olduğu kavramları kafasında somut bir şeylere bağlayabilen biri o düşünceyi sahiplenebiliyor. Ben bunu destekliyorum diyebiliyor. Özellikle ırkçılık gibi daha üstü kapalı bir şekilde hissedilen her fikir de bu nedenle hızlı bir şekilde farklı isimlere aktarılabiliyor. Günün sonunda bir insanın kendine ırkçıyım dediğinde o kelimeyle birlikte gelen negatif anlamı taşımak istemeyebilir fakat ırkçılığın taşıdığı tarihsel anlamdan koparıp onu göçmen ya da mülteci istemiyorum gibi bir düzleme taşımak kişinin daha yekpare taşıdığı his ve düşünceleri (mesela mülteci gördüğünde rahatsızlık hissetmesi ya da göçmenlerin varlığını sorun olarak görmesi) hızlı bir şekilde bu fikirlerle somutlayabildiği şeyler haline geliyor.</p>]]></content><author><name></name></author><summary type="html"><![CDATA[Fikirlerin paylaşılması İnsanlarla birlikte bir iş yaparken en çok zorlandığım noktalardan biri aklımdaki fikri başkalarının da aynı şekilde kafalarında canlandırabilmesini sağlamak. Herhangi bir fikri hayata geçirmenin kitlendiği noktalardan biri o fikrin ya da düşüncenin karşımdaki insanda bir temele oturmadığı yerde oturmasını sağlamaya çalışmak. Tabi bir başka problem de karşıdaki insanla birbirinizi anlamak için çaba göstermemek olabilir ama yazıyı kısa tutmak için daha çok doğru bir şekilde düşünmenin neden bazı standartlara tabi olması gerektiğini anlatmaya çalışacağım.]]></summary></entry><entry><title type="html">Alanda bulunmak</title><link href="http://localhost:4000/2025/02/11/Alandabulunmak.html" rel="alternate" type="text/html" title="Alanda bulunmak" /><published>2025-02-11T00:00:00+03:00</published><updated>2025-02-11T00:00:00+03:00</updated><id>http://localhost:4000/2025/02/11/Alandabulunmak</id><content type="html" xml:base="http://localhost:4000/2025/02/11/Alandabulunmak.html"><![CDATA[<p>Ağustos gibi Özdilek Starbucksta arkadaşımla(kaan) kahve içerken oturmayı tercih ettiğimiz yerleri karşılaştırmıştık. Kaan sokakta insanların hareket halinde olduğu yerleri tercih ettiğini söylerken, ben özellikle hareket olmayan ve koltukta yayılarak oturabileceğim bir yerde içmeyi tercih ettiğimi söylemiştim.
Benim kendime rahat rahat oturabileceğim bir kahveci bulmamın zor olmasından yakındığım gibi Kaan da sokakta gelip geçen insanları izleyebileceği bir kahveciyi bulmasının zorluğundan yakınıyordu. Aslında oturmak için yer ararken ben çevremden kopabileceğim ve oturduğum masayı alandan koparabileceğim bana ait olacak bir yer arıyorken, Kaan bulunduğu alanı gözlemlemek ve o alanın bir parçası olabilmek istiyordu.
Günün sonunda ne oturduğumuz starbucks bizim arayışlarımıza bir çözüm olabiliyordu ne de İstanbulun herhangi bir yerindeki kahveciler böyle bir çözüm olmak istiyordu. Aslında sadece kahveciler değil şehirde hiç bir yer ne oranın bir parçası hissetmeni istiyordu ne de orayı sahiplenebileceğin bir yer haline gelmek. Bulunduğun her mekan senin kontrollü ve belirli şartlar altında vakit geçirdiğin yerler haline geliyordu. Her alanın kullanımına dair belirli şartlar ve senin orada bulunman için de koşullar vardı.</p>

<p>Biz her zaman kapitalizm sosyal her türlü etkileşimi piyasanın birer öğesi haline getirir deriz ama bunun gündelik hayatta karşılıklarını saf ekonomik patron işçi ilişkileri ya da müşteri-satıcı ilişkileri dışında incelemeyiz. Bu durumun kendini en yakıcı şekilde gösterdiği yerler aslında herkesin var olduğu ama kimsenin hak iddia edemediği yerler oluyor. Bir metro hattı ya da şehrin silüeti üzerinde kimse hak iddia edemez mesela. Bu hak iddiasına en yakın görülebilecek aktör de zaten belediyedir ama yine bir siyasi parti bile bu hak iddiasında bulunma cüretinde bile bulunamaz.</p>

<p>Kimsenin bir parçası hissetmediği ve kendine dair de bir şey bulamadığı bir alanda buluruz bu yüzden kendimizi.</p>]]></content><author><name></name></author><summary type="html"><![CDATA[Ağustos gibi Özdilek Starbucksta arkadaşımla(kaan) kahve içerken oturmayı tercih ettiğimiz yerleri karşılaştırmıştık. Kaan sokakta insanların hareket halinde olduğu yerleri tercih ettiğini söylerken, ben özellikle hareket olmayan ve koltukta yayılarak oturabileceğim bir yerde içmeyi tercih ettiğimi söylemiştim. Benim kendime rahat rahat oturabileceğim bir kahveci bulmamın zor olmasından yakındığım gibi Kaan da sokakta gelip geçen insanları izleyebileceği bir kahveciyi bulmasının zorluğundan yakınıyordu. Aslında oturmak için yer ararken ben çevremden kopabileceğim ve oturduğum masayı alandan koparabileceğim bana ait olacak bir yer arıyorken, Kaan bulunduğu alanı gözlemlemek ve o alanın bir parçası olabilmek istiyordu. Günün sonunda ne oturduğumuz starbucks bizim arayışlarımıza bir çözüm olabiliyordu ne de İstanbulun herhangi bir yerindeki kahveciler böyle bir çözüm olmak istiyordu. Aslında sadece kahveciler değil şehirde hiç bir yer ne oranın bir parçası hissetmeni istiyordu ne de orayı sahiplenebileceğin bir yer haline gelmek. Bulunduğun her mekan senin kontrollü ve belirli şartlar altında vakit geçirdiğin yerler haline geliyordu. Her alanın kullanımına dair belirli şartlar ve senin orada bulunman için de koşullar vardı.]]></summary></entry><entry><title type="html">Şubat ayı workflow planı</title><link href="http://localhost:4000/2025/02/02/githublogu.html" rel="alternate" type="text/html" title="Şubat ayı workflow planı" /><published>2025-02-02T00:00:00+03:00</published><updated>2025-02-02T00:00:00+03:00</updated><id>http://localhost:4000/2025/02/02/githublogu</id><content type="html" xml:base="http://localhost:4000/2025/02/02/githublogu.html"><![CDATA[<h1 id="şubat-ayı-workflow-planı">Şubat Ayı Workflow Planı</h1>

<p>Bir süredir bilgisayarımı tamamen debian’a geçirme planı yapıyordum ve yarıyılın bitmesiyle birlikte en sonunda bilgisayarıma tamamen debian kurup kendimi windowsa geçip oyun oynamak gibi zaman yiyen şeylerden uzaklaştırmayı biraz da olsa başarmış bulundum.
Blog kurmanın beni cezbeden tarafı aslında kendini filtresiz bir şekilde anlatabileceğin ve tamamen kendine odaklanabildiğin bir alan olması. Günlük hayatta açık kaynak, haritalar gibi ıvır zıvır şeyleri uzun uzun anlatabileceğim ve karşımdaki insanın bunlardan etkilenip etkilenmemesinin bir öneminin olmaması güzel bir şey bence.
Bu konulardan biri de workflowlar. Normalde insanlar gündelik hayatlarını nasıl planladıklarını ve hedeflerini nasıl gerçekleştirdikleri üzerine çok az bilgi paylaşıyor. Belki yakın arkadaşlar falan direkt sorulursa üstünkörü cevap veriyordur ama zaten çoğu insanın oturmuş bir workflowunun olmaması da paylaşılmıyor olmasının bir nedeni olabilir.
Bu yüzden ben de blogda ilk yazılarımdan birinin şubat workflowum üzerinde olmasının uygun olacağını düşündüm. Hem workflowun şu an tam oturmamış halini de yazıya döküp sonrasında geri bakabileceğim bir hale getirmiş olacağım hem de bloga yazı yazmaya dair de hafiften kendimi alıştırıyor olacağım.</p>

<h2 id="todo-takvim-not-defteri">TODO, Takvim, not defteri</h2>
<p>Şimdilik yapmak istediğim şeyleri 2 şekilde gruplandırıyorum. Hedefler ve meraklar. Hedeflerim belli bir süre içinde somut bir şekilde yaptım yapmadım denebilecek şeyler. Meraklar da bir şeyler yaparken (örneğin ders çalışırken) birden ilgi çekici bir konu gördüğümde kenara not edip boş vaktim olunca oyun oynamak yerine yapacak bir şeyim olsun diye el altında tuttuğum şeyler.
Bence bu haliyle biraz yetersiz ama son 2 yıldır bir workflow oturtmaya çalışırken takıldığım tek nokta eğer yeterince boş vaktim yokken workflowdaki herhangi bir şey sekteye uğrarsa workflowu nasıl geri rayına oturtacağımı bilmiyor oluşum. 
Mesela geçen sene gene bu zamanlarda org-mode ve synchthing kullanarak telefon ve bilgisayarımda her şeyi takip edebiliyordum. Tek sorunum bir şeyleri updatelemenin ve kısa vadeli hedefleri orgmode üzerinden planlamanın benim için çok zor olduğuydu. Bu yüzden düzenli olarak sekteye uğrayan ve ufak tefek to do işlerimi dahil edemediğim bir workflowum vardı.
Bunu tabi öğrenip daha çok vakit harcayıp düzeltebilirdim ama o zaman yapmadım ve bütün enerjimi de bu workflowa harcadığım için bozulduğu zaman düzeltmeye ayıracak vaktim yoktu.
Bence org-mode ve syncthing hala çok iyi bir sistem. Hem doom emacs üzerinden rahatlıkla yürütülebiliyor hem de istediğim zaman bütün verileri içinden çekip alabiliyorum. Ama doom emacs ve org-mode kategorizasyonu için gerçekten biraz vakit ayırıp öğrenmem gerekiyor.</p>

<p>Bu öğrenme sürecini ve gündelik hayatımı tamamen org-mode doom emacse kaydırmayı tamamlayana kadar bu yüzden fiziki not defterleri üzerinden kendimi takip etmek daha etkili oluyor. Sürekli yanımda bir şeyler taşımayı pek sevmesem de çantamda küçük not defteri ve bir a5 boyutunda ince çizgisiz defter taşımak bir nebze işimi görüyor. 
Tek sorunum gene ayaküstü birileriyle plan yaptığım zaman bu planı not etmeyip unutmak oluyor tabi ama bu genel bir problem benim için.</p>

<h2 id="hedefler">Hedefler</h2>
<p>Şimdi workflowuma yedireceğim 3 tane hedefim var.</p>
<ol>
  <li>Ekimdeki DALF c2 sınavını geçmek</li>
  <li>QGIS, SQL ve Python öğrenmek</li>
  <li>Blogda bu yapacaklarımı düzenli bir şekilde takip etmek ve farklı yazılar da yazmak.</li>
</ol>]]></content><author><name></name></author><summary type="html"><![CDATA[Şubat Ayı Workflow Planı]]></summary></entry><entry><title type="html">Jekyllmacerasi</title><link href="http://localhost:4000/2025/02/01/jekyllmacerasi.html" rel="alternate" type="text/html" title="Jekyllmacerasi" /><published>2025-02-01T00:00:00+03:00</published><updated>2025-02-01T00:00:00+03:00</updated><id>http://localhost:4000/2025/02/01/jekyllmacerasi</id><content type="html" xml:base="http://localhost:4000/2025/02/01/jekyllmacerasi.html"><![CDATA[<p>Ya gerçekten bu blogu açmak için çok uğraştım ve öğrenmek aslında çok basitmiş. Temaları kopyala yapıştır yapmaya uğraşmak yerine önce jekyll’ın sitesinden bir şeyler okusaymışım hiç zaman kaybetmeyecekmişim.</p>]]></content><author><name>boran</name></author><summary type="html"><![CDATA[Ya gerçekten bu blogu açmak için çok uğraştım ve öğrenmek aslında çok basitmiş. Temaları kopyala yapıştır yapmaya uğraşmak yerine önce jekyll’ın sitesinden bir şeyler okusaymışım hiç zaman kaybetmeyecekmişim.]]></summary></entry></feed>